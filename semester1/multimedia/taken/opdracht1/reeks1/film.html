<!doctype html>
<html lang="nl-BE">
  <head>
    <meta charset="utf-8" />
    <title>Favoriete Film</title>
  </head>
  <body>
    <h1>Favoriete Film</h1>
    <h2>2001: A Space Odyssey</h2>
    <h3>Synopsis</h3>
    <p>
      <i>2001: A Space Odyssey</i> begint met een 2 minuten durend zwart scherm, met orkestrale muziek. Daarna verschijnt het beeld van de aarde die boven de maan oprijst, terwijl de zon boven de aarde uitkomt, alle drie de hemellichamen in een lijn geplaatst. Het verhaal valt daarna uiteen in vier hoofdstukken.
    </p>
    
    <h4>Dawn of Man</h4>
    <p>
      Het eerste deel, <i>Dawn of Man</i> getiteld, begint in prehistorisch Afrika, waar een groep mensapen door een woestijnachtig landschap doolt. Ze zijn op zoek naar voedsel, maar een van hen wordt gedood door een luipaard en een rivaliserende groep jaagt hen weg van een waterbron. De volgende ochtend ontwaken ze naast een grote, zwarte, rechthoekige <b>monoliet</b>, die op een onverklaarbare manier en zonder dat de mensapen het gemerkt hebben, daar terecht is gekomen. De steen wordt onderzocht. Het lijkt hun de <em>"vonk"</em> van menselijke intelligentie te geven. Niet lang daarna ontdekt een van de apen hoe hij een bot kan gebruiken als gereedschap, en vooral als wapen. Ze zijn nu jagers, die tapirs doden en hun vlees kunnen eten. De volgende dag gaan ze opnieuw naar de waterbron en doden de leider van de andere groep. De dodende aap gooit het bot in de lucht. Een <i>match cut</i> volgt naar een shot van een satelliet in een baan om de aarde, miljoenen jaren later. 
    </p>
    <h4>TMA-1</h4>
    <p>
      Hierna volgt het tweede, titelloze deel. Het is 1999. Een ruimteveer brengt een wetenschapper, Dr. Heywood Floyd (William Sylvester), naar een ruimtestation in een baan om de aarde. Hiervandaan vertrekt hij naar een opgraving op de maan. Ingenieurs hebben een vreemde magnetische monoliet ontdekt in de Tycho-krater, door hen "TMA-1" genoemd, <i>"Tycho Magnetic Anomaly One"</i>. Deze lijkt op de monoliet die de mensapen uit het eerste deel aantroffen. Floyd en zijn staf onderzoeken de steen, waarbij ze ontdekken dat hij miljoenen jaren geleden bewust begraven is. Maar terwijl ze een foto willen maken van zichzelf met de steen, vallen er zonnestralen op, waarop de steen een oorverscheurend hoog signaal uitzendt richting Jupiter.
    </p>
    <h4>Jupiter Mission</h4>
    <p>
      Achttien maanden later is een ruimtemissie op weg naar Jupiter (in het boek is dit Saturnus). Astronauten dr. David "Dave" Bowman (Keir Dullea) en dr. Francis "Frank" Poole (Gary Lockwood) bevinden zich met hun medereizigers, drie collega-wetenschappers in cryonische slaap, aan boord van het ruimteschip <i>Discovery One</i>. Het schip wordt bestuurd door de boordcomputer, <b>HAL 9000</b>, begiftigd met kunstmatige, menselijk lijkende intelligentie en spraakvermogen (stem ingesproken door Douglas Rain). Door de ruimtevaarders wordt hij beschouwd als een zesde bemanningslid. HAL is als enige aan boord op de hoogte van de werkelijke reden van de reis: het onderzoeken van het verband tussen de geheimzinnige monoliet op de maan en de planeet Jupiter.
    </p>
  </body>
</html>
